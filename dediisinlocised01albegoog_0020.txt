10

Apollo Soranus, cui Soracte sacrum erat, dignus est,
qui nominetur. Qualis fuerit ille deus e veterum testi-
moniis pro certo colligi nequit. Haud illepide egregius
mythologus Germanicus Mannhardt 1) coniecit, deum,
qui saepe sic nude Soranus appellaretur, antiquitus
Sabinorum numen solare fuisse, qui postea cum Grae-
corum deo Apolline in unum conflaretur.

Familia Hirporum Apollinis Sorani sacra annua in
monte Soracte curabat; hi dies festos sollemnes et
aliis variis caerimoniis celebrare solebant et super
ambustam ligni struem ambulando 2). Hinc apud Vergi-
lium 3) Arruns, antequam in Camillam, virginem regiam,
hastam mittit, sic precatur Apollini:

Summe deum, sancti custos Soractis Apollo,
quem primi colimuS, cui pineus ardor acervo
pascitur et medium freti pietate per ignem
cultores multa premimus vestigia pruna,

da, pater e. q. s.

Nec non Dianae Aventinensis celeberrimus cultus
hic silentio praeteriri nequit. In monte enim Aventino
Dianae, eadem ratione, qua Iovi in monte Alban0‚
commune Latinorum templum erat conditum, tempo—
ribus nimirum remotissimis, cum mons Aventinus nondum
intra Romae fines situs erat. Idibus Augustis hic quot-
annis in Dianae honorem dies festus agebatur, cuius

ι- -

 

1) Mannhardt‚ Wald- u. Feldk. ΙΙ. 327 sq.

2) Cf. Plin. N. H. VII 2, 19. Strab. V 226. Serv· ad Verg. Aen. XI 785.
Sil. Ital. Pun. V 175, VII 622, VIII 494.

3) Verg. Aen. XI 785 e. q. s·

