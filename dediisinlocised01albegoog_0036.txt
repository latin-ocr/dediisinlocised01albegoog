26

, antea exstitisse. Attamen iam saepius summo iure a
viris doctis ¹) observatum est, omnes illas superstitiones
humiliores, eas dico, quae ad arborum lapidum anima-
lium daemonum inferiorum cultum pertinent, quarum
vestigia non, nisi aetate Hellenistica conspicua sunt, iam
inde a priscis temporibus exstitisse. Deorum subli-
miorum venerationi pedetemptim cesserunt quidem, ut
per longum aevum plane exstinctae esse viderentur; sed
postea, cum ipsa deorum sublimiorum auctoritas magis
magisque imminueretur, antiquissimae superstitiones
rursus in clariorem lucem prodierunt. Quae cum ita
sint, minime temerarium mihi videtur contendere montium
quoque adorationem, quam non, nisi emonumentis pos—
terioris aetatis cognovimUS, priscis iam temporibus
floruisse. Apud Graecos igitur aliquando consuetudinem
montes tamquam fetissa venerandi usitatam fuisse, variis
documentis probavisse mihi videor, quamquam huiusce
rei exempla, quod sciam, temporibus historicis exstant
nulla. Deorum contra cultus in ipsis montium cacu-
minibus tam pervulgatus fuit et tot auctorum testimo—
niis confirmatur, ut operae pretium sit paulo accuratius
inquirere, quinam fuerint hi dei quibusque caerimoniis
in locis editis culti sint.

 

Ι) Cf. Mannhardt‚ Wald- und Feldk. II 209. E. H. Meyer, Indog. Myth. I 102.

 

