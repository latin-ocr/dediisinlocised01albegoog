40

Narrationibus hisce Aeginetorum de AeaCO, imbrium
deprecatore, haud dissimilis est Ceorum de heroe suo
Aristaeo fabula¹). Narrabant enim, cum aliquando circa
Sirii ortum ardor solis atque imbrium defectio agros
fertiles insularum Cycladum vastavisset, antiquos Ceos
oraculi responsis obsecutos Aristaeum, Apolline ac
Cyrene natum, oravisse, ut ex urbe Phthia sibi sub-
veniret. Eorum precibus perductum Aristaeum, Ceam
profectum, ibi ara Διὸς Ἰκμαίου in loco excelso aedificata,
huic deo et sideri Siro sacra peregisse 2); quibus
factis etesiarum flatus pluvias rursus attulisse et peri-
culum siccitatis avertisse. Inde Cei Aristaeum tam-
quam deum colere solebant.

Ex his igitur iam clarius intellegitur, quid sit, quod
Dicaearchus l. l. narrat de pompa illa in montis Pelii
verticem acta sub tempus orientis Caniculae, quando
aestus sit gravissimus. Nimirum montem adscendebant,
ut a Διί imbres impetrarent. Quid quod etiam in monte
Lycaeo a Διὶ Λυκαίῳ imbres petebantur? Qua de re
haec docet Pausanias 3). Quodsi forte diuturna sicci-
tate solum Arcadium laborat atque segetes exarescunt,
Διὸς Λυκαίου sacerdos ad aquarn fontis, cui nympha
Hagno nomen dedit, cum precatione conversus riteque

 

1) Cf. Apoll. Rh. Arg. 498 et 522 cum scholiis copiosissimis. Diod. Sic.
IV 81 et 82. Theophr. de vent. II 14. Pind. Pyth. IX.
2) Etiam Apollonii aetate Ceae incolis in more erat sub ortum Caniculae
sacra faeere. Cf. Arg. vs. 524 sq:
Κέῳ δ’ ’ἔτι νῦν ἱερῆες
ἀντολέων προπάροιθε κυνὸς ῥέζουσι θυηλάς.
Cf. praeterea Heracl. Pont. apud Cicer. Divin. I 57.
3) PauS. VIII 38,4.

 

