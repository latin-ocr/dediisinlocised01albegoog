77

tum velim, inter eas primarium locum obtinere Atticae
urbem nobilissimam, in cuius arce plura deae templa
erant exstructa, ubi plures quoque pompae et festa
sollemnia in honorem τῆς Πολιάδος agebantur. Mirum
igitur non est, quod plerique viri docti deam ab hac
urbe Ἀθηναίας sive Ἀθηνᾶς nomine nuncupatam esse
existimant. Quam quidem sententiam si approbemus
etiam hoc pro certo sumendum erit, iam antiquissimis
temporibus Athenienses tantopere potentia ac viribus
ceteris civitatibus praevaluisse, ut per totam Graeciam
deam suam pervulgarent. Nam, ut supra commemoravi-
mus 1>, posterioribus temporibus in omnibus fere urbibus
Athena tutela habebatur ²). Testimonio tamen nullo
cognitum habemus re vera Athenas aliquando ceteris
urbibus opibus antecessisse; immo pro certo constat
adhuc Solonis aetate satis infirmam fuisse rem pu-
blicam Atheniensium. Vereor igitur‚ ne vulgarem deae
nominis interpretandi rationem secuti, longe a veritate
aberremus3 quamobrem aliam potius viam ingressurus
sum. Paucos enim annos abhinc H. Usener in egregiis
illis studiis, quae de Graecorum deorum nominum
origine ac propria significatione agunt, variis exemplis
demonstravit permultas urbeS‚ quae numero plurali
nuncupantur, a dea quadam sive nympha nomina tra-

 

1) Cf. pag. 18.

2) E. Meyer tam firme persuasum habet ab urbe Athenis originem duxisse
deam, ut hoc uno argumento nisus non dubitaverit pro certo affirmare re vera
Athenas remotissimis temporibus opibus floruisse: ΙΙ 114 sq. „Noch deutlicher
ist der locale Ursprung der Gottin von Athen. Einen Eigennamen hat sie fiber-
haupt nicht, sie heisst „die von Athen” (Ἀθηναία) ........ Dieser Vorgang

beweist 'eine Machtstellung Athens in der altesten leit, von der unsere Ueber-
lieferung keine Spur mehr bewahrt hat.”

