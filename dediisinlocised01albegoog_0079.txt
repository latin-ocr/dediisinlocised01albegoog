69

narrationes fictas esse ab iis, qui explicare conarentur, quae
sibi ipsis plane in tenebris iacerent, vix quemquam fugit.

Praecipuum Dictynnae templum in Cretae urbe
Cydonia erat, cuius templi auctores Samii nominaban-
tur teste Herodot0‚ apud quem haec legimus III 59:

αὐτοὶ δὲ (οἱ Σαμίοι) Κυδωνίην τὴν ἐν Κρήτῃ ’ἔκτισαν’ . . . ..
ἔμειναν δ’ ἓν ταύτῃ καὶ εὐδαιμόνησαν ἐπ’ ἔτεα πέντε· ὥστε τὰ
ἱρὰ τὰ ἓν Κυδωνίῃ ἐόντα νῦν οἷτοί εἶσι οἱ ποιήσαντες καὶ τὸν
τῆς Δικτύννης νηόν. ἕκτῳ δὲ ἔτεϊ Αἰγινῆται αὐτοὺς ναυμαχίῃ
νικήσαντες ἠνδραποδίσαντο μετὰ Κρητῶν. Quo Herodoti lOCO
nisus C. O. Mueller 1> probabiliter coniecit deas, quae poste-
rioribus temporibus haud raro inter sese confusae essent,
Dictynnam Britomartim Aphaeam dico, antiquitus nullo
modo coniunctas fuisse. Singularum enim civitatum
Sami Aeginae Cretae singularia ea fuisse numina
genuina putabat, quae postea demum in Cydoniatorum
sacris in unum coaluissent. Hisce verbis sententiam
expedivit Mueller: «Cydoniam appulisse scimus Samios
et sicut fas est Dictynnae, deae suae, templum magni-
ficum exstruxisse: Samios exegerunt Aeginetae, ean-
demque, quam Samii Dictynnam, nomine et numine
sibi propriO, dixerunt Aphaeam: Cydones autem et
in ipsa urbe et circumquaque habitantes Britomartim:
ita enim gentes, quoquo devenirent, sua agnoscunt
numina patria. Quare equidem Britomartim deam esse
existimo reapse Cretensem et Dictynnam Samiam,
Aphaeamque utique Aeginaeam, neque eas nisi in
sacris Cydoniatorum omnes coaluisse.» Addit autem
egregius ille haec: «nec tamen posteris temporibus

 

1) C. O. Muell.‚ Aeginetic. lib. pp. 163—170.

