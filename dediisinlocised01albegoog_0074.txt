64

Haliartum, Boetiae urbem, in monte, cui'nomen Τιλφού-
σιον sive Τιλφώσσιον erat, Apollinis fanum situm fuisse
complures docent scriptores ¹). “

Laconiae incolae Apollinem Pythaeum sive Thor-
nacium in monte Thornace venerabantur ²). Qui cultus,
si viro docto Immerwahr ³) credamuS, a Delphis in
Laconiam penetravit per Argolidem regionem, ubi
Apollo praecipue in locis montanis habitare dicebatur ¹¹).
Hinc Δειραδιώτης ⁵) denominabatur Apollo in Argivorum
urbe; nam vix dubitari potest, quin origo huiusce
cognominis ducenda sit a voce δειρή, cuius numero plu-
rali saepe montium iuga indicantur.. ’

Haec sunt, quae de Apolline in locis superioribus
culto cognita habemus; nunc de Ἀρτέμιδι agamus.

 

DE Ἀρτέμιδος VENERATIONE.

*-

Varii Ἀρτέμιδος cultus insigniter declarant id, quod
iam saepius animadvertimuS, remotissimis imprimis
temporibus inter Graecos morem receptum fuisse deos
in montibus clivisque colendi. Artemis enim antiquitus
praecipue culta esse videtur in locis editis Arcadiae,
in ea igitur regione, quae semper a cultu atque
humanitate longissime abfuit; quo factum est, ut ritus

 

1) Cf. PauS. IX 33‚1. Strab. IX 411. Steph. Byz. S. v, Τὲλςιουσσα.

2) Cf. Hesych. S. v. Θόρναξ.

3) Immerw„ K. u. M. A. 136, 138.

4) Cf. e. g. quae Pausanias II 34,6 de Apolline Platanistio nos docet.
5) cf. Paus. 11 24‚1.

 

 

 

