46

celebrabatur τοῦ ἱεροῦ γάμου et celebrabatur in montis
cacumine. Mirum tamen est inter tot et tam va-
rias caerimonias, quibus, auctore Pausania, huius
festi sacra conficerent Boeotii, nullam ad imbrium
implorationem spectasse. Tales enim ritus in ceteris
huiuscemodi cultibus omnibuS, de quibus locuti sumuS,
minime defuerunt. Etiam in monte Arachnaeo Argivi
nonnumquam avertendae siccitatis causa Διὶ καὶ ςἨρᾳ
sacrificabant, qua de re haec habet Pausanias (II 2 5, lo):

’Ἐστι δὲ ὄρος ὑπὲρ τῆς Λήσσης τὸ Ἀραχναῖον, πάλαι δὲ Σαπυ-
σελάτων ἐπὶ Ἰνάχου τὸ ὄνομα εἰλήφει· βωμοὶ δέ εἰσιν ἓν αὐτῷ
Διός τε καὶ εἭρας· δεῆσαν ὄμβρου σφίσιν ἐνταῦθα θύουσι.

Ex iis igitur, quae attulimus clare iam apparet varios
in modos Graecos deum «pluvium» summis in mon-
tibus coluisse. Vidimus praeterea, usque quaque fere in
locis editis Διός nuptias celebratas esse. Quid quod
etiam loca, ubi Ζεύς natus atque educatus esse ferebatur,
praecipue in montibus sita erant? In his Cretenses prae
ceteris gloriabantur Rheam quondam Croni furias
timentem in suam insulam refugisse, ubi in montium
latebris partum ederet, ubi deinde filium nymphis edu-
candum mandaret. Vix unus erat in tota insula locus
paulo superior, qui non harum rerum vestigia osten-
deret. Sic Hesiodus 1> in antro excelso montis Aegaei
Rheam filium abscondisse commemorat, alii ᾗ) monti Idae
aut huius montis summae parti,quae Πάνακρα nuncupabatur,

 

1) Hes, Theog. 483 sqq.
2) Cf. Call. Hym. in Jov. 4. 51. Schol. Pind. Ol. V 42. Diod. Sic. V 70.
Apoll. Bibl. I 1, 6, 7. Schol. Apoll. Rh. Arg. III 134. Steph. Byz. s. V. Πάνακρα.

 

