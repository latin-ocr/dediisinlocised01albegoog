15

loco tantum id unum observatum velim, illos praecipue
monteS, qui inde a remotissimis temporibus culti essent,
quia fetissa haberentur, aut quia montis genius nescio
quis in eo inesse putaretur, omnes ob id ipsum, quod per
longum aevum sanctitatem quandam iam assecuti essent,
quam maxime aptos fuisse, qui a diis superioris ordinis
occuparentur, praesertim ab iis diis, qui in summa coeli
altitudine habitare existimarentur. Nam coelicolas in
montibus celsissimis, nempe in iis, qui usque ad coelum
ipsum cacumina tollere videbantur, potissimum venera-
tionis sedes habuisse, id et per se intellegitur et variorum
populorum cultibus comprobatur.

Sic apud Indos praecipue Indra montium praeses
habebatur 1). Qui deus proxime accedit Graecorum
Διὶ Ὀμβρίῳ. Graeci enim, ut aquarum coelestium com-
potes fierent, Λιὶ Ὄμβρίῳ per hostias supplicare solebant,
Indi autem Indram deum pluvium habebant, cui deo
succum quendam divinum, qui soma dicebatur quique e
herbis in montium cacuminibus crescentibus parabatur,
libabant ²).

Persis mos erat, ut in montium cacuminibus sacra
facerent atque coelum adorarent tamquam deum. Hoc
saltem ex Herodoti verbis efficio, qui hac de re
haeC habet 3): οἱ δὲ (Πέρσαι) νομίζουσι Διὶ μὲν ἐπὶ τὰ ’ὑψηλό-
τατα τῶν ὀρέων ἀναβαίνοντες, θυσίας εἕρδειν, τὸν κύκλον πάντα
τοῦ οὐρανοῦ Δία καλέοντες. Quibus verbis nisus haud sine
veritatis specie Fr. Schulze perhibuit Persas Herodoti
aetate ad summum fetissismi gradum pervenisse, «wenn»,

 

1) Cf. H.Oldenberg‚ Die Rel. des Veda p. 51. 2) Cf. Ibid. 178. 459.
3) Herod, 1 131. Herodoti verba exscripsit Strabo XV 73 2.

