CAPUT ΙΙ. ·

De locis editis sacris apud Graecos universe.

————-——--

Antequam de Graecorum clivis montibusque sacris
accuratius agam, in universum de eorum genere atque
ratione pauca praemonenda sunt.

Unaquaeque fere urbs arcem suam habebat intra
urbis moenia. Erant hae arces loca excelsa, plerumque
bene munita, quae belli temporibus non solum urbis
incolis ipsis, sed etiam populis circumiacentibus ab
hostium vi atque impetu tutum praeberent refugium.
In his quoque saepenumero deorum templa exstruebantur,
nullam aliam ob causam, ut videtur, nisi ut' in urbis
loco tutissimo eoque maxime conspicuo aptissime essent
collocata ¹). Ita Athenienses inde a priscis temporibus
praeter deam tutelarem ipsam, Ἐρεχθέα et Ποσειδῶνα ²)
in aree venerabantur, quibus postea alii dei haud pauci
adiungebantur. Nam hoc quoque saepe fieri solebat,

 

Ι) De qua re haec legimus apud Xenoph. Mem. III 8, 10: Ναοῖς γε μὴν
καὶ βωμοῖς χώραν ἔφη εἶναι πρεπωδεστάτην, ἥτις ἐμφανεστάτη οὖσα
ἀστιβεστάτη εἴη.

Cf. praeterea Vitruv. I 7. IV 5.

2) Amborum deorum cultus postea tam arte coaluerunt, ut novum quod-

dam numen Ποσειδῶν Ἐρεχθεύς ex iis ortum sit. Cf. Prell.—Rob. Gr.
Myth. ⁴ 203 sq.

