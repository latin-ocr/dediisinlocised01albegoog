85

origo cultus deorum in locis editis apud Graecos ad
gentes Semiticas referri possit; vereor profecto, ne talem
sententiam si defendamus, incidamus in vitiosam illam
methodum, supra a me improbatam, qua viri docti
saepe ea, quae a Graecorum moribus paulo abhorrere
videntur, statim ad 'exempla Semitica revocare conantur.

Ne summus quidem mythologus Germanicus Mann—
hardt falsam hanc interpretandi rationem vitasse mihi
videtur, quippe qui etiam pervetustum Διὸς Λυκαίου
cultum originem a Phoenicibus traxisse putaret. Hu-
mana enim illa sacrificia, de quibus supra 1) fusius
egi, quam maxime a Graecorum moribus genuinis aliena
fuisse perhibuit, quamobrem, quamvis dubitanter, con—
iecit, Phoenices deum suum »El’' ad Arcades transpor-
tavisse 2>. Cuius autem viri docti sententia, quam longe a
veritate absit, facile agnoscet quicumque et Διὸς Λυκαίου
et aliorum deorum in montibus cultorum peculiares
caerimonias, quales essent paulo accuratius secum per·
penderit. In superioribus enim pluribus exemplis satis
lucide ostendisse mihi videor, in vetustissimis illis cul-
tibus id ipsum insigne atque notabile fuisse, quod
sacrificia humana deo immolarentur. Quibus de causis
Mannhardtii sententiam respuendam esse censeo; mea
contra facio verba anthropologi Andrew Lang, qui de
priscis Graecorum ritibus caerimoniisque et alia cognitu

 

1) Cf. pp. 30 sqq.

2) W. Mannh., Ant. Wald- u. F eldk. II 342 „Moglicherweise liegt hier, bei
den Lykaia ein Fau historischer Entlehnung vor, indem die Hellenen den an
dem Arkadischen Berggipfel gekm‘ipften Kult einer uralten Phonikischen Kolonie
sich angeeignet und fortgesetzt, und deren Hauptgott El in die erhabenene Majestiit
des Zeus umgedeutet haben.’'

