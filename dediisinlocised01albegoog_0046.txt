36

divinis arte erat coniunctus ¹), utrique denique deo olim
homines immolabantur 2).

Secundo 'loco observatu dignissimum est, etiam in
Boeotiae monte LaphystiO, ubi Ζεὺς Λαφύστιος inde a
priscis temporibus colebatur, hostias humanas olim
summo deo litatas esse. Cuius rei vestigia servavit
fabula quaedam apud Pausaniam aliosque commemo-
rata,- qua Athamas olim, in monte Laphystio Phrixum
et Hellen, filios suos, immolaturus, ab immani illo sce-
lere prohibitus esse ferebatur a Διί ipSO, qui arietem
vellere aureo liberos in loca tuta transferre iuberet 3).
Etiam Herodoti aetate interdum maior natu gentis
Athamantidarum tamquam victima deo offerebatur ⁴).
Quae sacrificia Platonis tempore nondum plane abolita
fuerunt. In Minois enim dialogo 5) haec legimus: (Min.
p. 3 1 5 c.)

ἐπεὶ αὐτίκα ἡμῖν μὲν οὐ νόμος ἐστὶν ἀνθρώπους θύειν ἀλλ’
ἀνόσιον, Καρχηδόνιοι δὲ θύουσιν ὡς ὅσιον ὄν καὶ νόμιμον αὐτοῖς .....
καὶ μὴ ὅτι βάρβαροι ἄνθρωποι ἡμῶν ἄλλοις νόμοις χρῶνται, ἀλλὰ
καὶ οἱ ἓν Λυκαίῳ 6) οὗτοι καὶ οἱ τοῦ Ἀθάμαντος ’ἔκγονοι οἳας
θυσίας θύουσιν (Έλληνες ὄντες.

Hisce cultibus, qui omnes remotissimorum temporum
vestigia conservant, apte adiungitur dei Dodonaei cultus

 

1) Cf. Paus. IV 33,1 cum PauS. VIII 38‚3.

2) Cf. PauS. IV 19,3 Euseb. praep. evang. IV 16,12. Clem. Alex. Protr. 111
p. 36 cum locis apud Immerw. exscriptis (K. u. M. A. 10—12).

3) Cf. Paus. IX 34,5. Herod. VIII 197. Schol. Apoll. ΕΙ). Arg. II 653.

4) Cf. Herod. et Apoll. Rh. 1.1. .

5) Licet hic dialogus Platoni ipsi non attribuendus sit, ante eius aetatem certe
scriptus non est. Cf. A. Boeckh, ,‚Comment. in Plat. qui fertur MinoemP

6> ἐν Λυκαίῳ pro vulg. ἐν τῇ Λυκίᾳ legendum puto cum Welekero (Kl.

Schr. 111 162).

 

