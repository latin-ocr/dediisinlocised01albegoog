39

elegerint, in quibus Λιί ὑετίῳ sive ὀμβρίῳ precarentur, ut
imbres mitteret, in quibus huic deo aras struerent et
templa aedificarent· ¹).

Pertinet huc historia de ἱερῷ τοῦ Πανελληνίου Διός,
quod Aeacus summo in Aeginae monte Panhellenio
condidisse ferebatur 2). Narrabatur enim, olim, quum
diuturna siccitate Graecia laboraret, legatos ex singulis
Graeciae urbibus supplices adiisse Aeacum, qui ab eo
peterent, ut calamitatis deprecationem susciperet. Ille
deinde, summo in monte Panhellenio sacris rite peractis
et votis nuncupatis, a deo impetravisse dicitur, ut Grae-
cia rursus imbrium compos fieret. In cuius rei memo-
riam Aeginetae summo in monte Panhellenio Λιί aedem

aedificaverunt et sacra instituerunt.
Cum hoc Διὸς Πανελληνίου cultu, teste Pausania 3),

veneratio Διὸς Ἀφεσίου, qui in monte Megarae urbi ad-
iacenti colebatur, cohaeret. Quo modo cohaereat, ex
Pausaniae quidem verbis corruptis non satis elucet, sed
fortasse inde horum deorum connexio exstitit, quod ab
utroque deo summo in monte imbres exposcerentur. Nam
etiam Δία Ἀφέσιον fuisse deum pluvialem, cognominis
etymologia comprobare videtur 4).

1) Etiam nostris diebus Graeci frequenter pompas sollemnes ad loca edita
ducunt, ut imbres precibus exposcant. De qua re cf. Neum. u. Partsch, „Physik.
Geogr. V. Griechenl.'' p. 79.

2) Cf. PauS. II 29‚7 sq. 30,4. Isocr. Euag. ἓ 14. Pind. Nem. V 10,

) PauS. Ι , .
ᾗ) (ἶοςοοηιέη4ξ verbo ἀφίεναι „dimittere” derivatum indicare videtur deum,

qui imbres dimittat. Ex eadem stirpe etiam ortus est, si quid vide0, Ζε ὐς Ἀπεσάν -
τιος, cui in arduo Argolidis monte Apesante Perseus olim rem divinam fecissse
dicebatur. Cf. Paus, ΙΙ 15,3. steph. Byz. S. v, νΑπεῖσοις Etym. Magn„ ubi Ζεύς
‘Ansam et Ζεύς ² Ληεσάνηος inter sese confunduntur. Hesiod. Theog. 331.
Pseudo-Pht„ de fluv, et mont. nom. 18 ἐξ 4 et 9. Callim. fr. 82 (ed. Schneid.).

