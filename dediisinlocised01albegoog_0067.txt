l

57

ries illas in maius accumulabant ¹). Vera atque propria
significatio harum lapidum struum plane adhuc latet,
quamquam haud paucas de hac re protulerunt viri docti
sententias 2). Quod autem haec venerandi ratio ad illum
potissimum deum pertinet, qui in montibus praecipue
colebatur, id minime miramur. Consimili enim modo
Iudaei deo suo celsissimo honores tribuebant; saepe
ab iis in honorem summi dei lapidum tumuli coacer-
vabantur, qui altarium vice fungerentur ³). Facit huc
quoque, quod de alta illa Διὸς Ὀλυμπίου ara, quae Olympiae
erat exstructa, cognitum habemus. Haec ara, quae teste
Pausania ⁴) congesta erat e cinere victimarum combusta-
rum, quotannis magis magisque accrescebat, quoniam
singulis sacris anniversariis novus cinis hostiarum
adderetur. Deo nempe celsissimo in coelo regnanti, celso
quoque in loco rem divinam esse faciendam putabant
Elei. Quid quod etiam Pergami incolae numinibus
coelestibus in notissimis illis altariis praealtis sacra facere
solebant? Nec non silentio praetermittere licet Babylonio-
rum morem ponendi altaria diis celsissimis in summis tem-
plis, quae turrium instar erant aedificata ⁵). («Ziggurats»).

 

1) Cf. schol. ad Od. π’ 471 et Eustath. ad h.l. Cornut. 16. Babr. 48. Strab.
VIII 343. XV 818. Theophr. Charact. 16. Polyaen. Strateg. VI 24. Paus. VIII
34,6. Dio Chrysosth. Or. 78. p. 420 R. Etym. M„ Hesych„ Suid. sm. δῖΕρμοιῖοιι.

2) Cf. Welcker, Gr. Gotterl. II 455. B. Schmidt, „Steinhaufen als Fluchmale,

Hermesheiligt. und Grabhiigel in Griech.” Jahrb. s. Phil. 1893, pp. 369—395.
Prell.—-Rob. Gr. Myth4. I 346 Anm. 5. M. W. de Visser‚ De Graecor. diis

non refer. spec, hum. 80—85.
3) Cf. W. Baudissin, Stud. z. Sem. Relig. gesch. II 255—261.

4) PauS. V 13,8: Πεποίηται δὲ (0‘ τοῦ Διὸς τοῦ Ὀλυμπίου βωμὸς)
ἱερείων τῶν θυομένων τῷ Διὶ ἀπὸ τῆς τέφρας τῶν μηρῶν. Cf. Ibid. V 13‚1 1.
5) Cf. Ferd. v, Andr. Hohenc. p. 265.

