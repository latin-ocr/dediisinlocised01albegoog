7

ordinata, historiam religionis Graecae perfectam omni-
busque numeris absolutam componere 1).

Haec praeponenda esse censui, ut recte intellegatur,
quo consilio superstitiones populorum vel remotissimo-
rum cum Graecis comparaturus sim. Quae quidem res
haud paucis ridicula videtur et paene sacrilega. Haec
tamen opinio nos non morabitur. Saepius enim in hoc
orbe terrarum homines rident ea, quae plane ignorant.
A Graecis nempe, ut a ceteris hominibus, humana non
aliena erant; nil mirum igitur, si eae -res, quas cum
ceteris hominibus communes habent, optime compara-
tione illustrantur. Imprimis populorum, qui Graecis
cognati sunt, exempla afferam; non quasi omnia, quae
similia habent, ad communem fontem indogermanicum
referenda esse censeam — hac de re quae senti0, iam
exposui, 2) —— sed cognatio artiorem quandam ingenii
quoque connexionem parit, quo fit, ut vulgo maior
quaedam cogitationum similitudo populos cognatos
complectetur, quam inter eOS, qui origine longe inter
se distant, exstare solet. Praeterea optime sic obviam
itur ineptae illi methodO, qua haud raro ea, quae a
consuetudine Graeca aliena videntur, ad exempla potius
Semitica trahuntur, quam sedula investigatione expli-
cantur.

 

1) O. Gruppe talem historiam componere in animo se habere scripsit in
Burs. Jahresb. 1900 p. 137, ubi paucis verbis huius operis adumbrationem
exposuit. Vereor tamen, ne praematurum sit iamnunc tale negotium suscipere.

2) Cf. pp. 3 sq.

