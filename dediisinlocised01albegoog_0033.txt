23

Plutarcho 1) alia quaedam levioris momenti adiungi pos-
sunt, modo ad heroes, modo ad montes indicandos
adhibentur 2). Quaeritur igitur, qua ratione haec simili-
tudo explicanda sit ; nam casu aut fortuito factum non
esse, ut tot heroes montesque uno eodemque nomine
apellarentur, perspicuum est. Viri docti hac de re
duas in partes disputant; alii a montibus heroum no-
mina deducunt, alii contra heroes montibus nomina
indidisse affirmant3 verum tertio quoque modo ra-
tionem, quae exstiterit inter eos, sic explicari posse,
ut et heros et mons ex eadem origine nomen traxisse
putemus, id ab omnibus fere praetermittitur. Quamquam
dignissima est, quarn nobiscum reputemuS, sententia
ab Hermanno Usener prolata, saepenumero et deorum
et locorum cognomina ex communi quodam fonte
nata esse 3). Sic veri mihi videtur simillimum mythi-
cum illum ''Adam-oe, in quo nomine stirps verbi τλῆναι
i. e. «ferre» «sustinere» facile agnoscitur, ortum esse
ex quadam Graecorum notione, qua putabant, coelum
statumine nescio quo prohiberi, ne in terram decideret.
Quod quidem statumen nunc quasi heroem prae-
grandem, nunc quasi montem cogitatione sibi infor-
mabant. Minime igitur, auctore WernickiO, τὸν ’Ἄτλαντα
ipsum Δία repraesentare existimo 4), neque montis personi-

 

1) Pseudo-Plut. de fluv. et mont. nom. 2,3. 3,2. 5‚3. 7,5. 8,3. 9,4. 10,4
11,3. 12‚3. 13‚3. 17‚3. 18,4. 18,9. 21,4. 22,4. 23,4. 24‚3. 25‚4.

2) Cf. Roscher, Ausf. Lexic. ΙΙ 2110 sq.

3) H. Usener, Gottern. p. 232 „Gottesnamen und ortsbezeichnung sind in
zahlreichen stillen, aus der wurzel derselben vorstellung emporgewachsen.'’

4) Wernicke apud Pauly-Wissow. p. 2127. „Atlas ist aber eine Hypostase
des Himmelgottes, den man allgemein als Zeus zu bezeichnen pflegt.'' Ad quam

