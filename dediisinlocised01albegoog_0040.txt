30

Sed inter tot scriptorum veterum de Διί in montibus
culto testimonia, digna imprimis sunt, de quibus paulo
accuratius agatur ea, quae de Διί Λυκαίῳ Arcadio deo cog-
nita habemus. Nam in illo cultu pervetusto dilucide
conspicimuS, quibus caerimoniis ritibusque divinis remo-
tissimis temporibus deos in summis montibus colere
soliti sint Graeci. Rudes enim incultique Arcades
προσελήυαιοι illi, qui montibus undecumque· circumclusi,
a commercio curn reliquis Graecis prohibiti erant,
priscorum morum vestigia diutissime retinuerunt. ’

Videamus igitur, quid scriptores veteres de illo cultu
commemorent.

Supremo *in vertice montis Λυκαίου sive Ὀλύμπου 1)
tumulus quidam pro ara Διὸς τοῦ Λυκαίου erat. Ante
aram duae erant constitutae columnae, ad solis ortum
conversae, in quibus aquilae inauratae insistebant 2).
Aedes nulla erat; deo igitur pristino more sub divo
sacra faciebant.

HomineS‚ plerumque pueros, ut videtur 3), Διὶ Λυκαίῳ im-
molabant. Hoc sacrificium immane atque ferum, quod nobis
documento est, Graecos remotissimis temporibus popu-
lis incultis et semibarbaris haud superiores fuisse ¹¹),

 

 

1) PauS. VIII 38,2.

2) Paus. VIII 38,7.

3) Paus. VIII 2,3. Varro apud August. de C. D. XVIII, 17. Plin. N. H.
VIII 82. Cf. Wachsmuth‚ Alterth. ΙΙ 2, 224 sqq.

4) Cf. Andrew Lang, Myth. rit. a. rel. I Chapt. IX.

Robertson Smith‚ Enc. Brit. Vol. XXI p. 136 s. v. „sacrifice” hac de re
haec habet: „it may be congrued that the human sacrifices offered to the wolf·
Zeus (Lycaeus) in Arcadia were originally cannibal feasts’' („of a wolftribe''
addit vir doctus, cui proprIum est usque quaque totemismi vestigia detegisse
sibi videri.)

