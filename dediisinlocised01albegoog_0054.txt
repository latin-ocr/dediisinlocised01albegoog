44

ritibusque daedalorum docet. Quanta annorum intervalla
inter singulorum festorum celebrationes intercesserint,
huius rei parum accuratam notitiam habemus. Pausa· Α
nias narrat, interpretem antiquitatum Plataeensium
dixisse sibi, daedala minora agi septimo quoque anno;
addit tamen sibi ipsi hoc temporis spatium nimis
longum videri, licet iustum annorum numerum indicare
nequeat. Daedala maiora sexagesimo quoque anno cele-
brabantur, idque hanc ob rem fieri solebat, teste Pau-
sania, quia per sexaginta annos sollemnia intermissa
fuissent, illo tempore, quo Plataeenses urbis exsules
fuissent. Falso tamen haec perhibuit ὁ περιηγητήςς nam
re vera numquam diutius quam quadraginta unum
annos Plataeenses patria extorres fuerunt 1). Videmus
igitur annorum numeros, quibus daedala minora et maiora
agebantur, minus accurate a Pausania traditos esse.
Praeter illud autem hac de re nullum aliud exstat tes-
timonium vetus. Quid mirum igitur, quod viri docti in
interpretandis hisce temporum rationibus varias ingressi
sunt vias? Nihil tamen, mea quidem sententia, assecuti
sunt, praeterquam quod clare ostenderunt irritum esse
recentioribus interpretibus eas res explicare conari,
quarum ratio veterem scriptorem ipsum fugerit. Ne
Muellero quidem successit annorum numeros a Pausa-
nia memoratos probabili modo interpretari. Putabat enim
in daedalis minoribus computandis rusticos Boeotios
rationem habuisse annorum ad cursum lunae descrip-

 

1) Cf. C. O. Mueller, Orchom. u.d. Min. 2 216: „Die Plataer waren das erste-
mal, van Ol. 88‚1 bis 98,2 nur ein und vierzig, das andremal, van 101‚4 bis
1 10‚3 fsmf und dreissig Jahre ohne Vaterland gewesen.

 

