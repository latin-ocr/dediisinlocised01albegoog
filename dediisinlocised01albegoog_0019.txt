9

patrio ritu sacra Albani facerent, quae velut diis quoque
simul cum patria relictis oblivioni dederant.» 1) A Dionysio
Halicarnassensi 2> edocemur, quibus caerimoniis sacra
illa sollemnia quotannis a sociis foederis Latini cele-
brari soliti sint.

In eiusdem montis cacumine 3) triumphi de hostibus
devictis agebantur, quae consuetudo etiam posteriori-
bus temporibus tenebatur, si cui consuli triumphum intra
Romae moenia agere senatus denegaret. ⁴)

Praeterea in inscriptionibus nonnullis commemorantur
I. O. Μ. Apenninus 5) et Ι. Ο. M. Poeninus 6), qua re
perspicuum est Iovem horum montium deum tute-
’ larem fuisse. ’

Fortasse omnium montium praeses habebatur Iupiter;
Culminalis ⁷) enim sive Culminaris ⁸) nonnumquam
nuncupabatur deus nullam aliam ob causam, si quid
vide0, n'isi quod montium culmina habitare existimaretur.

Haec sunt, quae de variis Iovis cultibus in locis

. editis cognita habemus; de quibus hoc loco id unum

tantum observatum velim, maiorem eorum partem
priscam redolere vetustatem.
Quod ad ceteros Italiae deos attinet, imprimis

 

1) Liv. Ι 31. Cf. praeterea apud eundem lib. XXI 63, 8.

2) Dion. Hal. IV 49. VI 95.

3) Viae sacrae ad summum montem ducentis vestigia etiamnunc supersunt.
De quibus vide De Rossi, Ann. dell’ Inst. 1873, 163 sqq. et 1876, 315 sqq.

4) De veterum testimoniis vide Marquardt, Staatsvw. II 570 sq. Optimo
iure Preller, Rom. Myth.³ Ι 216 horum triumphorum originem ad prisca
tempora retulit, cum Roma nondum caput regni erat et mons Albanus praecipua
erat sedes foederis Latini.

5) Heuzen Inschr. 5613. 6) C. Ι. L. 5, 6866 sqq.

7) C. Ι. L. 3, 403²· 5186. 8) C. I. L. 3, 3328.

